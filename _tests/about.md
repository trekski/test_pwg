---
layout: about
breadcrumbs:
    - name: O PWGay
      href: '#'
---
## Czemu PWG

PWGay, PWG, czy też "Politechnika Warszawska w Kolorach Tęczy" było to forum prowadzone przez i dla studentów Politechniki Warszawskiej. Było stworzone jako bezpieczna przystań dla osób identyfikujących się jako GLBT+<sup>*</sup>, ale oczywiście mile widziane były osoby z każdej uczelni i to bez względu na szeroko rozumianą orientację czy identyfikację. W czasie istnienia PWG przewinęło się przez nie wiele roczników studentów. PWG powstało w czasach, gdy bycie gejem, lesbijką czy osobą trans często było powodem wykluczenia, a ujawnienie się nieraz było po prostu niebezpieczne.

Dla wielu osób PWG było miejscem, gdzie po raz pierwszy w bezpiecznym i wspierającym środowisku, wśród rówieśników, mogły w pełni odkryć swoją tożsamość. Ale PWG to nie tylko przestrzeń dla osób GLBT+ i grupa wsparcia. Było to też wszystkim miejsce spotkań z innymi studentami Politechniki. Miejsce wielu ożywionych dyskusji na bieżące tematy polityczne i kulturalne. Miejsce wymiany doświadczeń studenckich. Ponad to, na przestrzeni lat istnienia PWG, zawiązało się tu wiele przyjaźni, które trwają do dziś. 

## Historia

Historia PWG to też historia polskiego internetu. Pierwotnym Pomysłodawcą forum był Sharpkid. Pierwsza wersja PWG została przez niego założona w 2000 r. na nieistniejącej już platformie do prowadzenia grup dyskusyjnych hostowanej przez interia.pl. Początkowo o forum nie mówiło się głośno, adres forum był rozpowszechniany pocztą pantoflową. 

W 2003 r. na Interii zaczęło się robić ciasno. Opiekę nad forum przejął wtedy 7z9 a.k.a. Siódemka. Były to czasy, gdy samotny entuzjasta mógł bez wielkiego nakładu środków postawić webserver na biurku. Tak też się stało. Forum zostało przeniesione na serwer prowadzony przez Siódemkę. Nowe forum korzystało z silnika phpBB, zyskaliśmy też nowy adres - pwgay.7z9.net - i nową szatę graficzną. Lata 2003-2006 to też okres, kiedy forum otworzyło się na szerszą publiczność. Powstała seria vlepek informujących o stronie, rozklejanych po zakamarkach PW (niektóre wersje tych vlepek możecie znaleźć w dziale [Do Pobrania](/downloads.html))

Wraz z rosnącą liczbą użytkowników na PWG zaczęły zwracać uwagę media.
* w 2005 roku audycję o PWG nadało radiu studentów Politechniki - RadioAktywne. Informował o tym między innymi [queer.pl](https://queer.pl/news/189414/radioaktywna-audycja-o-homoseksualizmie-i-homofobii). Odzyskane nagrania z tej audycji są dostępne na stronie [RadioAktywne.pl](https://radioaktywne.pl/nagranie/pwgay-politechnika-warszawska-w-kolorach-teczy-wywiad-z-zalozycielami-o-homoseksualizmie-i-homofobii/)
* w 2008 o PWG roku napisała Gazeta Wyborcza. Obecnie artykuł dostepny jest tylko przez [Wayback Machine](https://web.archive.org/web/20081203103147/http://miasta.gazeta.pl/warszawa/1,95190,5990477,Homoseksualisci_z_Politechniki_zalozyli_portal.html). Możecie też poczytać [dyskusję](/thread/1957/index.html) jaka wtedy rozgorzała na forum.
* Krótkiego wywiadu udzeliliśmy też dla TokFM
* jednak zdecydowanie największym echem odbił się tzw. "różowy" numer i.PeWu - miesięcznika wydawanego przez Samorząd Studentów (PDF dostępny obecnie jedynie przez [Wayback Machine](https://web.archive.org/web/20131223222541/http://ipewu.pl/arch/ipewu_nr_26.pdf)). W tym numerze pojawił się wywiad z kilkoma forumowiczami. To samo w sobie pewnie nie wzbudziłoby niczyich emocji, gdyby nie fakt że ten właśnie numer był później rozdawany na dniach otwartych Politechniki Warszawskiej. Według niektórych pracowników PW takie treści w politechnicznym medium "występowały przeciwko wartościom". Sprawa została eskalwoana do JM rektora PW i była dyskutowana na posiedzeniu senatu PW. Dla chętnych: [protokół nr 8/XLVI/2006 z posiedzenia Senatu Politechniki Warszawskiej](https://www.bip.pw.edu.pl/content/download/1508/8104/file/8_protokol.pdf) (TW: homofobia)

W 2010 roku forum przeniosło się po raz kolejny. Zmieniliśmy zarówno providera jak i adres domeny. Przez krótki czas eksperymentowaliśmy z rozszerzeniem forum o funkcjonalność artykułów, łącząc phpBB z Wordpressem. W tym samym okresie eksplodowały media społecznościowe i Web 2.0. Z czasem liczba i aktywność użytkowników zaczęła znacząco spadać. U szczytu popularniści na forum pojawiało się kilkaset nowych wątków rocznie i tysiące postów. W 2013 założono już tylko 81 nowych wątków i napisano w sumie 1800 postów. W 2016 było to odpowiednio 9 nowych wątków i 109 postów. Od 2018 nie napisano już nic.

## Garść Liczb

Nie licząc postów usuniętych lub zgubionych podczas kolejnych przenosin, w sumie w kilkunastoletniej historii forum:

* na forum zarejestrowało się ponad 430 użytkowników, z czego około 300 aktywnie pisało.
* Założono ponad 3.000 wątków i napisano w nich ponad 45.000 postów
* TOP 3 wątki pod względem liczby postów to:

  * [Wyjścia ;)](/thread/2844/index.html) - 2.844 postów 
  * [Radośnik](/thread/1944/index.html) - 2.321 postów
  * [Marudnik](/thread/1720/index.html) - 1.720 postów

* Nasi użytkownicy lubili:

  * `wytykać innym, co napisali` - aż 2.853 posty zawierały cytaty z innych postów
  * _mówić z emfazą_ - ponad 2.100 postów zawierało tekst sformatowany jako kursywa
  * **krzyczeć** - 2.081 postów zawiera pogrubiony tekst
  * pismo obrazkowe :framed_picture: - 1.381 postów zawierało osadzony obrazek

Jeżeli chodzi o najaktywniejszych użytkownikóœ forum, to i tu mamy pewne statystyki. Nech za dowód tego, kto napisał najwięcej posłużą twz. "rangi". Na forum stosowano popularny w owych czasach mechanizm rang. Utkownikom automatycznie była nadawany specjalny status, widoczny w ich profilu, na podstawie całkowitej liczby postów, którą napisali. Rangi na PWG były następujące:

* _Newbie_ - domyślna
* _Użytkownik_ - od **10** postów. Osiągneło ją 72 użytkowników
* _Mistrz_ - od **50** postów. Osiągneło ją 41 użytkowników
* _Mistrz-Magik ;)_ - od **247** postów. Osiągneło ją 16 użytkowników
* _Czarownica nie z tej Ziemi_ - od **499** postów. Osiągneło ją 7 użytkowników
* _Czarownica z tej Ziemi_ - od **731** postów. Osiągneło ją 4 użytkowników
* _Wiedźma jak ta lala_ - od **993** postów. Osiągneło ją 3 użytkowników
* _Rusałka_ - od **1218** postów. Osiągneło ją 3 użytkowników
* _Emanacja Pi i Sigmy_ - od **1571** postów. Osiągneło ją 4 użytkowników
* _Ciasteczkowy skrytożerca_ - od **2111** postów. Osiągneło ją 2 użytkowników
* _Siostra wielokrotnie przełożona_ - od **3333** postów. Tej rangi nie osiągnął nikt :sad:
* _Chłopiec_ - od **3999** postów...

Z czego ostatnią rangę ustanowiono tak, aby posiadał ją tylko jeden użytkownik w historii całego forum, i to od jego nicka wzięła ona swoją nazwę :wink:. Napisał on w sumie aż 4986 postów!

<hr />
<span style="font-size: smaller; color: #777"><sup>*</sup> Biorąc pod uwagę ówczesną demografię studiujących, która przekłada się na obraz "typowego" forumowicza, zasadne wydaje się mówienie w przypadku PWG o <EM>G</EM>LBT raczeni niż o <EM>L</EM>GBT.</span>

